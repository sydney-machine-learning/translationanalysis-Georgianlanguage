ერთხელც იქნება, მოვკვდები, მივებარები მიწასა, –  
გულსა და გრძნობას შაურევ ცივის სამარის ქვიშასა…  
ჩემს გულსა დაეხვევიან გაშმაგებულნი ჭიანი,  
ვეღარას მიშველს ქვითინით ჩემი ლამაზი თმიანი,  
ტყუილად აშფოთდებიან ჩემნი წაწალნი იანი.  
ამაოდ ჩამოსხდებიან ციდამ ვარსკლავნი ბარადა,  
ასტეხს გლოვა-ზარს მდინარე, მაღლით მომხტომი ჩქარადა,  
მოსქდება კლდისა ნაპრალი, ჩაიჭედება ჭალადა…  
ვაჰმე, მათ ვეღარა ვნახავ გადაქცეული მკვდარადა.